---
title: خلاقیت یعنی بازآفرینی
draft: false
tags:
---
منبع: [مصاحبهٔ استیو جابز با Wired](https://www.wired.com/1996/02/jobs-2/) | 
مرتبط: [[تفکر ریزوماتیک - تفکر شبکه‌ای]] |[آهنگ‌هایی که خیلی شبیه همن](https://tvtropes.org/pmwiki/pmwiki.php/SuspiciouslySimilarSong/Music) 

یکی از تعریف‌های مفیدی که در مورد خلاقیت شنیده‌ام، تقسیم آن به ۳ عمل اصلی **کپی‌برداری، تبدیل و ترکیب** است. یعنی با انجام یکی از این کارها یا ترکیبی از آن‌ها بر روی یک شیء اولیه (تصویر، موسیقی، ایده و...) می‌توانیم به شیء جدیدی برسیم و ادعا کنیم که خلاقیتی در این مسیر رخ داده است.

#### کپی‌برداری

به عنوان مثال از کپی‌برداری، قطعهٔ [جادوی چشمات](https://www.mp4.ir/Video?Watch=3572-1139112301) از شهرام شکوهی کپی برابر اصلی از قطعهٔ [Campana](https://www.youtube.com/watch?v=UNwQ8Hz3nJg) گروه Gispy Kings دارد. قطعهٔ معروف «رسم زمونه» ملودی‌اش را از یک [قطعهٔ کردی](https://www.aparat.com/v/BpCJI) قرض گرفته است. این نوع از اقتباس و کپی‌برداری‌ها در موسیقی داخلی ما به قدری هستند که یک [کانال یوتیوب](https://www.youtube.com/channel/UC7CNPgnn4mhMos3cVKQqUPg/videos) به صورت تخصصی وظیفهٔ تطبیق موسیقی داخلی با نمونه‌های خارجی را بر عهده گرفته است.

با وجود این‌که هم‌چنان در مورد شرایط مجاز و بار اخلاقی کپی‌برداری‌های این‌چنینی در دنیای موسیقی بحث و گفت‌وگو می‌شود، نمی‌توانیم به صورت قطعی در مورد آن نظر داد. چرا که مثلاً در قطعهٔ «عجب رسمیه»، اشعار آهنگ به اندازهٔ ملودی یا حتی مهم‌تر از آن هستند.

قطعهٔ [brutal](https://www.youtube.com/watch?v=OGUy2UmRxJ0) اثر Olivia Rodrigo و [Voodoo Child](https://www.youtube.com/watch?v=SrlhLaNClgw) اسکی از روی قطعهٔ [Pump it Up](https://www.youtube.com/watch?v=3Y71iDvCYXA)  اثر Elvis Costello است که خودش هم اسکی -به گفتهٔ آهنگساز؛ چون من خیلی همچین حسی نکردم- از قطعهٔ [Subterranean Homesick Blues](https://www.youtube.com/watch?v=1I_oWQmddMk) هست که اونم از [Too Much Monkey Business](https://www.youtube.com/watch?v=5b2w_nJLuvw) الهام گرفته.

ایضاً اشعار سایه، شهریار و منزوی را که بخوانیم، به وضوح مشخص می‌شود که از [[«حافظ» |حافظ]] الگو گرفته‌اند؛ اما کپی‌برداری نکرده‌اند؛ بلکه تکنیک را از آن خود کرده‌اند و برای بیان درونیات خود از آن بهره گرفته‌اند.

#### ترکیب و تبدیل

در مورد مثال‌های ترکیب و تبدیل، می‌توان گفت که تصاویر خود این درس حاصل تبدیل ابزارها به اسکچ معماری است. نقاشی‌های [مجید خسروانجم](https://www.instagram.com/khosroanjom_majid/?hl=en) حاصل ترکیب و برقراری ارتباط میان المان‌های زندگی روزمره با سبک خاص کارکترهای او هستند. برای مشاهدهٔ نمونه‌های جهانی‌تر تبدیل و ترکیب، [سخنرانی Kirby Ferguson در رویداد TED](https://www.youtube.com/watch?v=zd-dqUuvLk4) را ببینید. در متن سخنرانی کاملاً آشکار می‌شود که حتی کسی مثل استیو جابز -که نماد کلمهٔ خلاقیت در دنیای امروز است- هم در خلاقانه‌ترین محصولات خود از الگوهای تبدیل و ترکیب استفاده کرده است.

پس عملاً می‌توان گفت که خلاقیت تا ردهٔ خوبی اکتسابی است و  به عنوان حسن ختام، این صحبت‌ها رو از استیو جابز نقل می‌کنم که سال ۱۹۹۶ در [مصاحبه‌ای](https://www.wired.com/1996/02/jobs-2/) با سایت WIRED گفته:

> [!danger] نظر استیو دربارهٔ خلاقیت
> خلاقیت فقط و فقط برقراری ارتباط میان چیزهاس. وقتی از آدم‌های خلاق می‌پرسی که «چطور این کار خلاقانه رو انجام دادی؟» یکم احساس گناه می‌کنن؛ چون حس می‌کنن که واقعاً کار خاصی انجام ندادن. فقط مرور زمان یک چیزی رو دیدن و همون چیز براشون واضح‌تر و واضح‌تر شد. در نهایت هم با وصل کردن تجربه‌ها و چیزهای مختلف، چیزهای جدیدی رو به وجود آوردن.
> مشکل اون‌هایی که فکر می‌کنند خلاق نیستن، اینه که نقطه‌های زیادی توی ذهن‌شون نیست که حالا بخوان به هم وصل‌شون کنن و به ایدهٔ جدید برسن. تجربیات‌شون محدوده و به اجبار خطی فکر می‌کنن. اگر کسی می‌خواد خلاق بشه، به نفع‌شه که وسعت دید خودش رو بیشتر کنه و دنیا رو بازتر ببینه.

#### خلاقیت اصیل

با این حساب آیا همچنان می‌توان ادعا کرد که انسان می‌تواند بدون ورودی قبلی و بیرونی هنری بیافریند؟ شاید. بسیاری از هنرمندان و به خصوص آن‌هایی که با هنرهای تجسمی (نقاشی و حتی فیلم‌سازی) سروکار دارند، از رؤیاهای خود، داروهای توهم‌زا و کارهایی مثل Active Imagination برای خلق تصاویری استفاده کرده‌اند که حاصل برقراری ارتباط آگاهانه نیستند.
