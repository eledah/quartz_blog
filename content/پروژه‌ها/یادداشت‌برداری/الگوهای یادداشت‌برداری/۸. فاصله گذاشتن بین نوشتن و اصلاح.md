---
title: ۸. فاصله گذاشتن بین نوشتن و اصلاح
draft: false
tags: 
date: 2024-06-12 19:23
---
## چالش: اصلاح کردن متن حین نوشتن آن، جریان فکر را متوقف می‌کند و باعث تقویت وسواس فکری می‌شود.

وسواس بیش از اندازه حین نوشتن، باعث رفت‌وبرگشت مداوم بین جمله‌ها می‌شود. در این حالت همیشه یک بخش از ذهن نویسنده حین نوشتن متن مشغول اصلاح کلمات و جملات قبلی است. همین موضوع از کیفیت آن‌چه می‌نویسد می‌کاهد. مدام می‌نویسد و پاک می‌کند تا کاملاً خسته شود.

ریشهٔ اصلاح کردن‌های مداوم، ترس از ضعیف شدن متن است. اگر از این موضوع اطمینان خاطر داشته باشیم که بعد از نوشتن متن، فرصت کافی برای اصلاح کلمات و جمله‌های آن هست، ریشهٔ ترس می‌خشکد و با خیال آسوده یک دور کل متن را می‌نویسیم و بعد از آن مشغول اصلاحش می‌شویم.

در قدم‌های ابتدایی کلیت متن از جزئیات آن مهم‌تر است. اگر کل متن -که شامل یک یا چند ایده و یک ترتیب کلی است- در ابتدا نوشته شود، در مراحل اصلاح جزئیات به آن افزوده و کامل می‌شود. درست مثل یک نقاشی یا داستان که با پیرنگ شروع می‌شود و به مرور زمان جزئیات آن را تکمیل می‌کنند.

![[Hope_1_progression-original.webp]]

<blockquote class="english-blockquote">A complex system that works is invariably found to have evolved from a simple system that worked. A complex system designed from scratch never works and cannot be patched up to make it work. You have to start over with a working simple system.<footer class="english-footer">Gall's Law</footer></blockquote>

## الگو: حین نوشتن تا حد ممکن متن را اصلاح نکنید. یک دور تا انتها [[۷. مشخص کردن ایستگاه‌های متن|ایستگاه‌ها]] را باز کنید و فاز اصلاح را بعد از آن آغاز کنید. [[۹. نوشتن مقدمه در آخرین مرحله|مقدمه]] را پس از نوشتن متن اصلی بنویسید. متن خوب برای رسیدن به حد اعلی حدوداً نیاز به ۷-۸ بار بازنویسی و اصلاح دارد.