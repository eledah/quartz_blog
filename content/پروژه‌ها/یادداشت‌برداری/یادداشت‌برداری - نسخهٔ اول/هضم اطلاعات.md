---
title: هضم اطلاعات
draft: true
tags:
---
![[Pasted image ۲۰۲۲۰۱۰۱۱۴۴۱۲۸.png#invert]]

![[Pasted image ۲۰۲۲۰۱۰۱۱۵۲۸۲۵.png#invert]]

![[Pasted image ۲۰۲۲۰۶۲۵۲۱۰۵۰۵.png]] 

منبع: کتاب «استعاره‌هایی که با آن‌ها زندگی می‌کنیم» صـ۵۱

یک تمثیل (Analogy) برای کسب بینش، هضم غذا در دستگاه گوارش انسان است. (تشبیه ذهن به شکم را از [این‌جا](http://yaser.ir/obese-minds/) اسکی رفته‌ام) در دستگاه گوارش انسان آنزیم‌هایی حضور دارند که وظیفه‌شان [تجزیهٔ غذا](https://www.webmd.com/diet/what-are-digestive-enzymes#1) به مواد قابل استفادهٔ بدن است. مواد تجزیه شده بعد از مدتی توسط خون به اجزای مختلف بدن می‌رسند و در جایی مناسب‌شان قرار می‌گیرند و موادی که به درد بدن نمی‌خورند دفع می‌شوند.

\ذهن ما هم به آنزیم‌هایی نیاز دارد تا بتواند [[یادداشت‌های گذرا]] را هضم کند و در جای مناسب خود در [[یادداشت‌های همیشه‌بهار]] قرار دهد؛ چرا که در غیر این‌صورت مثل فیبر و موادی که دستگاه گوارش توان هضم آن‌ها را ندارد، به کلی از سیستم گوارشی دفع می‌شوند. تمثیل [[خرهایی که کتاب حمل می‌کنند]] هم از همین‌جا آمده است؛ انسان‌هایی که مطالعه می‌کنند و از صد منبع تلاش برای آگاه‌سازی خود دارند اما غافل از این‌که بینش کافی در آن‌ها به وجود نیامده است.

> [!info] توجه به ورودی ذهن
> امام حسن مجتبی علیه السلام: در شگفتم از کسی که درباره خوراکی های خود اندیشه و تأمل می‌کند ولیکن درباره نیازمندی‌های فکری و عقلی‌اش تأمل نمی‌کند؛ پرهیز می‌کند از آنچه معده‌اش را اذیت می‌نماید و سینه و قلب خود را از پست‌ترین چیزها پُر می‌کند.
> بحارالانوار: ج ۱، ص ۲۱۸

> [!question] سؤال
> با فرض هضم اطلاعات، سؤالی که پیش می‌آید این است که اطلاعات ورودی را چطور هضم کنیم؟ فرضاً یک کتاب را از ابتدا تا انتها خوانده‌ایم و می‌خواهیم آن را به ذرات کوچک‌تری بشکنیم. این اطلاعات کوچک باید چه ویژگی‌هایی داشته باشند؟ آیا بهتر است که کتاب را فصل-فصل بشکنیم و خلاصهٔ هر فصل را به صورت جدا بیاوریم؟ یا چی؟

> [!info] شکستن ساختار کتاب
> ساختار یک کتاب، ساختاری به هم پیوسته است؛ کسی که می‌خواهد کتاب را بفهمد، باید در ابتدا ساختار کتاب را بشکند، اجزای آن را جدا جدا بفهمد و دوباره ساختاری جدید در ذهن خود شکل دهد. ما افرادی که بلدِ کار هستند، می‌توانند یک‌جا کتاب را ببلعند؛ چرا که اجزای کتاب حین خوانده شدن با نظام ذهنی آن‌ها ترکیب شده و نیازی به بازترکیب آن‌ها نخواهد بود.

این‌جاست که بحث [[یادداشت‌های همیشه‌بهار]] مطرح می‌شود:
* [[یادداشت‌های همیشه‌بهار اتُمیک هستند]]
* [[یادداشت‌‌های همیشه‌بهار مفهوم‌محور هستند]]
* [[یادداشت‌های همیشه‌بهار عمیقاً متصل هستند]]

