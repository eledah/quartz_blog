---
title: یادداشت‌‌های همیشه‌بهار مفهوم‌محور هستند
draft: true
tags:
---
اتصال میان مفاهیم و معانی -در مقایسه با اتصال نویسنده‌ها و کتاب‌ها به هم- به مراتب ارزشمندتر است؛ چرا که از برقراری این اتصال می‌توان مفاهیم جدیدی استخراج کرد. در عین حال،‌ مفهوم‌محور بودن این امکان را فراهم می‌کند که یادداشت‌ها در آینده با مطالعهٔ منابع جدید و کسب دانش، تکمیل شوند.

به عنوان مثال وقتی شروع به مطالعهٔ یک کتاب می‌کنیم، ساده‌ترین راه این است که یک صفحه از دفترچه / یک پروندهٔ جدید از Obsidian و... را به کل کتاب اختصاص بدهیم و همهٔ یادداشت‌ها را در آن وارد کنیم (کاری که خودم می‌کردم) موضوعی که در آینده متوجه آن می‌شویم این است که پس از تکمیل یادداشت‌های یک کتاب پروندهٔ کلفتی داریم که برقراری ارتباط از آن با بقیهٔ یادداشت‌ها سخت یا بی‌معنی است. به همین خاطر است که [[انباشته شدن دانش در طول زمان]] شکل نمی‌گیرد و عملاً یادداشت‌برداری تأثیر خود را نمی‌گذارد.