---
title: انواع نقشه‌های محتوایی
draft: false
tags:
---


**گام اول: فهمیدن کلی**
اولین و ساده‌ترین راه برای ایجاد نقشه‌های محتوایی کنار هم آوردن یادداشت‌های مرتبط کنار یک‌دیگر است. در این حالت من به صورت کلی می‌دانم که چه مباحثی مطرح هستند و کدام یک از آن‌ها نسبت به بقیه در جایگاه مهم‌تری قرار می‌گیرند. 

**گام دوم: فهمیدن جزئی**
در مرحلهٔ دوم نوبت این است که ایده‌های نوشته شده با یک‌دیگر روبرو شوند، متصل شوند و در جای درست خود قرار بگیرند (کدام‌یکی مقدمه است، کدام‌یکی نتیجه‌گیری است و...) نقشه‌های نوع ۲ مسیر فکر کردن ما از مقدمه تا جمع‌بندی نهایی را می‌سازند و نقش هر یادداشت را در این طیف مشخص می‌کنند. با این حساب می‌توان ادعا کرد که <mark class='highlight-blue'>محوریت نقشه‌های نوع ۲ با خود فرد است.</mark> 

**گام سوم: فهماندن**

> بر رای روشن صاحبدلان که روی سخن در ایشان است پوشیده نماند که درّ موعظه‌های شافی را در سلک عبارت کشیده است و داروی تلخ نصیحت به شهد ظرافت بر آمیخته تا طبع ملول ایشان از دولت قبول محروم نماند
> [خاتمهٔ گلستان سعدی](https://ganjoor.net/saadi/golestan/gbab8/sh109/)

مرحلهٔ سوم فرصتی برای فهماندن مطلب به دیگری است. یعنی دیگر محوریت با «من» نیست و <mark class='highlight-blue'>مخاطب است که محوریت پیدا می‌کند.</mark> به همین خاطر است که زبان گفت‌وگو ساده و استفاده از برساخت(!)های زبانی مشترکی مثل تمثیل و ضرب‌المثل و... اهمیت بسیاری پیدا می‌کند.

>إِذَا تَمَّ الْعَقْلُ نَقَصَ الْكَلاَمُ.
>هرگاه عقل و خرد کامل شود، کلام و سخن کوتاه و گزیده می شود.
>[[نهج‌البلاغه]]، حکمت ۶۸

در گام آخر خیلی به خروجی قابل ارائه نزدیک می‌شویم. نقشهٔ محتوایی به صورت سند کاملی در می‌آید که هم قابلیت تکمیل شدن دارد و هم تا بلندمدت قابل دسترسی مجدد و یادگیری است. نقشه‌های درجهٔ ۳ به روح حاکم بر مطلب نزدیک‌تر و نزدیک‌تر می‌شوند و تلاش می‌کنند با کشف [[فرم ایدئال]] آن، باب‌های جدیدی را باز کنند.
