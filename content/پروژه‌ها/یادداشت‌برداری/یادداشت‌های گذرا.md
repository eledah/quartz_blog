---
title: یادداشت‌های گذرا
draft: false
tags:
---
یادداشت‌های گذرا می‌توانند شامل تفکرات و ایده‌های روزانه، بریدهٔ کتاب و موارد این‌چنینی باشند. این یادداشت‌ها پراکندگی محتوایی بالایی دارند و هر چقدر هم نگارش دقیق و صحیحی داشته باشند، در نهایت به خاطر نبود نظامی متصل کننده بعد از مدتی از بین می‌روند.

نگاهی که می‌توان به این دسته از یادداشت‌ها داشت، به عنوان حافظهٔ کوتاه‌مدتی است که اطلاعات را برای مدت محدودی درون خود نگه می‌دارد و در صورت به کار بستن آن در [[یادداشت‌های همیشه‌بهار]] به جزئی دائمی تبدیل می‌شوند. در صورتی که این [[هضم اطلاعات]] صورت نگیرد، یادداشت‌های گذرا هم به مرور زمان از خاطر می‌روند.