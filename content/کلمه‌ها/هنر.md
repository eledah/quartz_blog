---
title: هنر
draft: true
tags: []
date: 2024-07-17 12:57
---
چند بار تا به حال دریا را دیده‌اید؟ ده بار؟ صد بار؟ اگر فکر می‌کنید تا حالا دریایی دیده‌اید قطعاً اشتباه می‌کنید. مطمئنم که تا به حال یک بار هم دریا را ندیده‌اید. دیدن دریا یعنی علاقه‌مند شدن به آن، درک کردن آن، گفتگو کردن با آن، خیره شدن به رقص موج‌ها و گوش کردن به نجواهای آن. هنرمند کسی است که این‌طور دریا را می‌بیند.

## هنر چیست

| ![[Storm_over_the_Black_Sea_by_Aivazovsky,_1893.png]]         |
| ------------------------------------------------------------- |
| <center>نقاشی «طوفان دریای سیاه» از ایوان آیوازوفسکی</center> |

**هنر، جور دیگر دیدن است**. هنرمند دریا را چاله‌ای پرشده از آب نمی‌بیند. هنرمند، دریا را یک انسان می‌بیند؛ انسانی عمیق و متین. انسانی که بر خلاف آتش، از دور شناخته نمی‌شود. دود یا شعله‌ای ندارد که مدام خودش را به تصویر بکشد. انسان‌های دریامنش را باید از نزدیک شناخت. باید به مرور در آن‌ها عمیق شد و اسرارشان را شناخت. هنرمند، دریا را چشم پر اشک زمین می‌بیند.

<iframe width="100%" height="166" scrolling="no" frameborder="no" allow="autoplay" src="https://w.soundcloud.com/player/?url=https%3A//api.soundcloud.com/tracks/1661500281&color=%23cb4ee9&auto_play=false&hide_related=false&show_comments=true&show_user=true&show_reposts=false&show_teaser=true"></iframe><div style="font-size: 10px; color: #cccccc;line-break: anywhere;word-break: normal;overflow: hidden;white-space: nowrap;text-overflow: ellipsis; font-family: Interstate,Lucida Grande,Lucida Sans Unicode,Lucida Sans,Garuda,Verdana,Tahoma,sans-serif;font-weight: 100;"><a href="https://soundcloud.com/mysticmaha" title="Maha | ماها" target="_blank" style="color: #cccccc; text-decoration: none;">Maha | ماها</a> · <a href="https://soundcloud.com/mysticmaha/entezar" title="Entezar | انتظار (Poem &amp; Voice of Hooshang Ebtehaj | شعر و صدای هوشنگ ابتهاج)" target="_blank" style="color: #cccccc; text-decoration: none;">Entezar | انتظار (Poem &amp; Voice of Hooshang Ebtehaj | شعر و صدای هوشنگ ابتهاج)</a></div>


**هنر، بازکردن پنجره‌ای تازه به باغ زندگی است.** زندگی که همان است. دریا که تغییر چندانی نمی‌کند. اما هنرمند با کاری که می‌کند آن‌ها را دوباره از منظری جدید به ما نشان می‌دهد. آیوازوفسکی، نقاش تصویر بالا، می‌گوید «هنر چیزی نیست که می‌بینی. هنر آن چیزی است که به دیگران کمک می‌کند که ببینند».[^2]

<div class='poem-verse-div'><div class='poem-right-verse-div'>یک قصه بیش نیست غمِ عشق و وین عجب</div><div class='poem-left-verse-div'>کز هر زبان که می شنوم نامکرر است</div></div>

**هنرمند دنیا را زنده‌تر و زیباتر می‌بیند**. با هنرش کاری می‌کند که ما هم از لنز او دنیا را ببینیم. جزئیات یک نقاشی خوب، کاری می‌کند که بعد از دیدن آن در دنیای واقعی هم به دنبال ریزه‌کاری‌ها باشیم. نقاشی به ما «بهتر دیدن» را یاد می‌دهد. یک شعر خوب، حسی را در ما بیدار می‌کند که قبل‌تر آن را داشته‌ایم؛ اما نتوانسته‌‌ایم آن را به زبان بیاوریم. شعر خوب ما را به احساسات‌مان نزدیک‌تر می‌کند. یک رمان خوب، شخصیت‌هایی را به ما می‌شناساند که پیش از این فقط از یک زاویه به آن‌ها نگاه می‌کردیم. همین قاعده برای باقی هنرها هم باقیست. هنر، ما را انسان‌های بهتری می‌کند.

| ![[Storm_over_the_Black_Sea_by_Aivazovsky,_1893-2.jpg]]    |
| ---------------------------------------------------------- |
| <center>نقاشی «طوفان دریای سیاه» از نمای نزدیک‌تر</center> |

## هنر از کجا

**سفر، لازمهٔ جور دیگر دیدن است**. فرقی هم ندارد سفرش آفاقی باشد یا انفسی (یا توهمی). 


- نویسندهٔ فایت‌کلاب خودش کتک‌خور بوده است.
- ایده رمان برای اولین بار پس از کتک خوردن در یک سفر کمپینگ (زمانی که به سروصدای رادیو عده‌ای شکایت کرد)  به ذهن چاک پالانیوک، نویسندهٔ رمان، خطور کرد. وقتی به سر کار برگشت، متوجه شد که هیچ کس به جراحاتش را توجه نمی کند، در عوض با چیزهای معمولی مانند «آخر هفته چطور بود؟» سر صحبت را با او باز می‌کردند. پالانیوک به این نتیجه رسید که دلیل این واکنش مردم این بود که اگر از او بپرسند چه اتفاقی افتاده است، تعاملی شخصی جریان پیدا می‌کند و همکارانش به اندازه کافی برای ارتباط با او در سطح شخصی اهمیتی نمی‌دهند. این شیفتگی او به این «مسدود کردن» اجتماعی بود که پایه و اساس رمان شد.


## چه ابزاری هنر را می‌سازد

- حسن تعلیل و تشخیص ساده‌ترین نمونهٔ خلق هنر است.
## نسبت هنر با اندیشه و رسانه

- خودآگاهی جزیره‌ای در میان اقیانوس ناخودآگاه است. اقیانوس سطحی به نظر می‌رسد ولی بسیار عمیق است.
- فوتورئالیسم هنر وضع موجود است.

| ![[PfLp2TL9emlw5RjsM8X9moIa0DJDE41iahCbgFG6.jpg\|400]]                                                        |
| ------------------------------------------------------------------------------------------------------------- |
| <center>یک نقاشی فوتورئالیستیک از حجت‌الله شکیبا. قیمت این اثر حدود ۶۵۰ میلیون تومان برآورد شده است.</center> |



[^1]: Artistic Device
[^2]: این جمله را به ادگار دگا هم نسبت داده‌اند.