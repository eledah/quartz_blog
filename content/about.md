---
title: دربارهٔ من
draft: false
tags:
  - explorerexclude
---
## من کی‌ام؟

سلام 👋 من محمدعلی هستم. ۲۷ ساله از تهران. برای ارتباط با من[تلگرام پیام بدین](https://t.me/eledah) یا صفحهٔ [[بریده‌ها|بریده‌ها]] و [پروژه‌های گیت‌هابم](https://eledah.ir/) رو ببینید. 

### علوم و نظریه‌های مورد علاقهٔ من

نظریه‌ها لنزهایی هستند که در دیدن واقعیت به ما کمک می‌کنند. البته که بی‌احتیاطی باعث محدود شدن به نظریات می‌شود.

- [نظریهٔ ساختارگرایی](https://en.wikipedia.org/wiki/Structuralism): معنی هر کلمه، در گرو معانی حول آن است. عملکرد هر بخش، در گرو عملکرد بخش‌های نزدیک به آن است. زیبایی هر جزء، در گرو زیبایی اجزای نزدیک به آن است. بخش از وجود اجزا، در گرو اجزای نزدیک به آن است. روابط میان اجزاست که ساختار را می‌سازد؛ نه تک‌تک اعضا.
- [نظریهٔ سیگنال یا نظریهٔ علامت‌دهی](https://en.wikipedia.org/wiki/Signalling_theory): منتج از نظریهٔ تکامل است. اصل حرف نظریه این است که موجودات زنده برای افزایش شانس بقا و تولید مثل خودشان، سیگنال‌ها و نشانه‌هایی به محیط اطراف خودشان می‌فرستند. مثلاً قورباغه‌های سمی رنگ‌های جیغ دارند. یا حیوانات نر کلی آیین و مناسک مخصوص دارند که به ماده‌ها قدرت و سرزندگی خودشان را نشان بدهند. در مورد انسان‌ها هم همین است. کتاب [The Elephant in the Brain](https://www.amazon.co.uk/dp/B077GZT9Q1/ref=mt_kindle?linkCode=gs2&tag=monote-21) به همین می‌پردازد. متن [Signaling as a Service](https://julian.digital/2020/03/28/signaling-as-a-service/) هم با مثال‌های دقیق ادبیات را توسعه می‌دهد و ربط این نظریه را با شبکه‌های اجتماعی مشخص می‌کند.
- [نظریهٔ نمایشی گافمن](https://en.wikipedia.org/wiki/Dramaturgy_(sociology)): با الهام از تئاتر است. جامعه را شامل یک سکوی جلو صحنه، یک پشت صحنه و یک جایگاه تماشاگران در نظر می‌گیرد و نقش‌های مختلفی را در این تئاتر ترسیم می‌کند.
- [نظریهٔ نهادگرایی اجتماعی](https://en.wikipedia.org/wiki/Institutional_theory): منتج از نظریهٔ نمایشی گافمن و [ساخت اجتماعی واقعیت](https://en.wikipedia.org/wiki/The_Social_Construction_of_Reality). جامعه به نهادهایی اصلی تقسیم می‌شود که هر کدام سازوکارهای بقا، انتشار و تبادل مخصوص خودشان را دارند.
- [نظریهٔ فرمالیسم ادبی](https://en.wikipedia.org/wiki/Formalism_(literature)): نشان می‌دهد که ارتباط مثبت و هم‌افزایی میان اجزا باعث زیبایی اثر می‌شود. هر چقدر اصطکاک میان اجزا کمتر و هماهنگی میان آن‌ها بیشتر باشد، اثر زیباتر است. به نوعی ترجمهٔ ساختارگرایی در زیبایی‌شناسی است. داخل متن [[هنر]] نمونه‌هایی از تبیین این نظریه وجود دارد. 
- [نظریهٔ سیستم](https://en.wikipedia.org/wiki/Systems_theory): اجزاء یک کل منسجم می‌سازند که بیشتر از جمع تک‌تک اجزاست. ترجمهٔ ساختارگرایی در علوم مهندسی است.
- [نظریهٔ روانکاوی فروید](https://en.wikipedia.org/wiki/Psychoanalysis)

## اینجا کجاست؟

**کریستالین** 🔮 بلاگ شخصی منه. توش این‌ها پیدا می‌شن:

- مطالبی که دونستنش از ندونستنش بهتره.
- حرف‌هایی که توی مکالمه‌ها بهش ارجاع می‌دم.
- متن صحبت‌هایی که توی [کانال آپاراتم](https://www.aparat.com/crystalline) توضیح دادم.

فضای کلی مطالب سایت، چکیدهٔ زندگی و حاصل تجربیات من هست و برای

- مرتب شدن ذهن
- رفرنس‌دهی‌های آینده

ساخته شده.